<customInfo
	file="04_pianoFuturo.html"
	desc="Esempio campo 'Piano Futuro'"
	path="descrizioneAzienda/esempi"
></customInfo>

<div>
	<p>
		<b>Scopo <i>(che cosa faccio?)</i></b>:<br>
		Il piano strategico ha lo scopo di gestire un’operazione di acquisizione del 55% delle azioni della società Diabolik &C con sede in USA che ha competenze simili
		a quelle della nostra società e ha un portafoglio clienti di 1000 aziende principalmente nel settore IT e telecomunicazioni e con una robusta divisione specializzata 
		in aspetti fiscali per tax audit e certificazione.
	</p>
	<p>
		<b>Obiettivo <i>(Perché lo faccio?)</i></b>:<br>
		Con questa operazione l’azienda mira ad entrare con forza sul mercato americano e a estendere la presenza in molti paesi dell’Asia dove Diabolik è presente
		<i>(Giappone, Corea, Filippine, Singapore e Malesia)</i> assumendo il ruolo di impresa globale, seguendo i grandi clienti in differenti paesi.<br>
		Questa operazione anticipa la seconda fase del piano strategico che ha lo scopo di quotare l’azienda al listino borsa di New York per il 40% del capitale con una
		patrimonializzazione stimata del 40% rispetto al valore odierno.<br>
		Gli obiettivi guida che indicano il perché di questa operazione sono principalmente i seguenti:
	</p>

	<ul>
		<li>Entrare nel mercato americano</li>
		<li>Entrare nel mercato asiatico</li>
		<li>Integrare specifiche competenze in azienda, in particolare quelle fiscali</li>
		<li>Integrare la realtà Diabolik per diventare una realtà globale</li>
		<li>Patrimonializzare l’impresa per il passo successivo di quotazione al listino</li>
	</ul>

	<p>
		<b>Attività operative <i>(Come vado a realizzare la mia strategia?)</i></b>:<br>
		I dettagli e i task del progetto di acquisizione sono esposte nella parte successiva relativa ai capitoli finanziari, di mercato e di prodotto.<br>
		La macro operazione prevede l’acquisizione del 55% del capitale Diabolik pari ad valore azionario stimato di 193 milioni $ rispetto al valore totale di 350 milioni $.
		L’acquisizione viene coperta con l’intervento di Pluto & Associates attraverso mezzi propri per 75 milioni $, 35 milioni $ con l’intervento di un fondo americano di venture capital
		e la restante parte pari a 83 milioni $ attraverso un prestito sindacato per un periodo di 3 anni, rinnovabile per altri due a condizioni estremamente interessanti.<br>
		A tale proposito, tre banche internazionali hanno già espresso la loro disponibilità con una lettera di interesse <i>(allegato in appendice)</i>.<br>
		Pluto & Associates assumerà il controllo in termini di leadership e gran parte del management verrà mantenuto tale.
	</p>

	<p>
		<b>Tempi <i>(In quanto tempo realizzo la mia strategia?)</i></b>:<br>
		I tempi di realizzazione sono stati stimati in 6 mesi e devono concludersi entro e non oltre il 30 giugno del prossimo anno.<br>
		La prima fase già in corso prevede un audit economico-finanziario da parte di un terzo che stabilirà il valore patrimoniale e che verrà stimato entro i prossimi 30 giorni.<br>
		La seconda fase riguarda la messa a punto dell’operazione finanziaria con le istituzioni finanziarie e la società di venture capital che si prevede sia strutturata nei prossimi 120 giorni.<br>
		La terza e ultima fase riguarda la parte legale relativa alla contrattualistica tra i differenti stakeholders. Questa fase finale si stima che sia conclusa entro il termine ultimo del 30 giugno.
	</p>

	<p>
		<b>Risorse occorrenti <i>(Con che risorse monetarie e umane realizzo la mia strategia?)</i></b>:<br>
		Per la realizzazione di questa operazione è stato formato un <em>team misto tra le società Pluto & Associates e Diabolik</em> che include la presenza di esperti finanziari, di marketing
		e legali di entrambe le parti, coadiuvato dal <i>project manager</i> <b>Asdrubale Minotti</b>, capo della nostra divisione finanza.<br>
		La somma occorrente per la realizzazione del piano è pari a 193 milioni $ di cui 83 attraverso prestito sindacato, 35 con intervento di equity esterno e 75 con apporto di mezzi propri.
	</p>
</div>
